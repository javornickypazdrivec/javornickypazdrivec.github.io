---
layout: base
---

<div id="page-title">
    <h1>Javornický Pazdřivec je:</h1>
</div>

<div class="rte">
    <p>
        <strong>NEZÁVODNÍ</strong> — tuto myšlenku jsme si v prvním ročníku vypůjčili z beskydské akce
        <a href="http://www.drticbike.cz/">Kopřivnický Drtič</a> a i letos s ní chceme pokračovat<br/>
        Tedy: každý je vítěz a je úplně jedno, jestli dáte naší trať pod 3 hodiny a zbytek odpoledne se budete slunit.
        Nebo si dáte pohodu a více přestávek na občerstvení a tedy dorazíte za soumraku na zahájení afterparty. Jakého
        si Pazdřivce uděláte, takového ho budete mít.
<!--        Protože ale víme, že je dobré mít tu správnou motivaci, máme pro
        ty, co splní všechny podmínky «závodu», tedy projedou všechny kontroly po trase a dojedou v časovém limitu
        7.5 hodiny (do 18:30), jsou připravené věcné ceny od našich
        <a href="partneri.html" target="_blank">partnerů.</a> O ceny budeme
        losovat (tombola) před zahájením afterparty. Oceníme výkony jak bikerů, tak i statečných dívek a žen.-->
    </p>

    <p>
        <strong>MTB </strong>— jak by řekl klasik, tak «ten kdo u nás byl, tak ví, ten kdo nebyl, pozná..» Pazdřivec je
        trasován výhradně po našich Okruzích, takže se určitě nejedná o klasický XC závod, který ve spoustě případů vede
        z poloviny po asfaltu-šotolině a z té druhé po širokých lesních cestách. Na naší (ne)závodní trati proto najdete
        minimum asfaltu (ten budete prakticky jen přejíždět) a naopak ve velké míře vám nabídneme dostatek náročnějších
        kořenovo-kamenitých úseků, spoustu pěkných singltrailů, něco málo technických enduro lahůdek a to vše navrch
        okořeníme nádhernými výhledy na Šumavu, Pošumaví a majestátní královský hrad Kašperk ze všech světových stran!
    </p>

    <p>
        <strong>HAPPENING</strong> — alias to nejlepší nakonec! :-) Jelikož si myslíme, že standartních přemotivovaných
        XC závodů typu "lycra na lycru" je dle našeho dost, kdežto netradičních MTB vyjížděk s uvolněnou atmosférou
        vhodnou pro setkávání bikerů je celkem pomálu, tak naším cílem je tedy nabídnout prostor pro krásně strávený
        víkend plný bikerské i po-bikerské pohody u nás na <a href="http://www.javornickeokruhy.cz/">Javornických
        okruzích</a>. Pazdřivec je prostor kde můžete poznat nové sympatické tváře, večer s námi všemi spláchnout
        šumavský prach v hrdle na afterparty a případně si i odvézt něco na památku.
    </p>

    <hr/>

    <p>
        <strong>SAFETY FIRST</strong> —Nejvyšší prioritou pro nás je, abychom všichni přežili Pazdřivce ve zdraví.
        Všichni bikeři jedou na vlastní nebezpečí. Po zkušenostech z předchozích ročníků stanovujeme tyto «soft»
        podmínky pro účast :<br/>
        <br/>
        — horské kolo s kvalitní odpruženou vidlicí se zdvihem min. 100mm (zdvih 120mm a více + odpružená zadní stavba
        velkou výhodou!)<br/>
        — kvalitní pláště minimální šíře 2,1 palce se vzorkem vhodným do náročnějšího terénu<br/>
        — zkušenosti s jízdou v náročném terénu + dobře zvládnutá technika ovládání kola a terénních překážek
    </p>

    <p>
        <strong>ZA KAŽDÉHO POČASÍ</strong>— Neexistuje špatné počasí, pouze špatně oblečení lidé! Pazdřivec se bude
        konat za každého počasí, a to se na horách umí měnit opravdu velmi rychle! Bylo by krásné, kdyby svítilo
        sluníčko, ale jako realisté se připravujeme i na «mokrou variantu», takže na startu/ cíli bude kam se před
        nepřízní živlů schovat.
    </p>

    <p>
        <strong>HOBBY</strong>— Vše děláme dobrovolnicky a bez nároku na honorář. Peníze vybrané na startovném a
        od partnerů využíváme čistě na organizační zajištění infrastruktury akce. Přesto uděláme vše proto, abyste si
        mohli Pazdřivce užít na maximum a aby to stálo za to. Z organizačních důvodů jsme si stanovili maximální počet
        závodníků na <strong>130 lidí</strong>, takže se nemusíte bát davů a masové akce.<br/>
<!--        <strong>Registrace budou spuštěny v polovině července a to platbou na náš účet. Bližší informace včas
            zveřejníme.</strong>-->
    </p>

    <p><em><strong>POKUD SOUZNÍTE S TOUTO FILOZOFIÍ JSTE U NÁS VÍTÁNI A TĚŠÍME SE NA VÁS!</strong></em></p>
</div>
